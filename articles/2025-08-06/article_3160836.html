<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Dr. Cristina Bântu, medic ORL: „Cea mai frumoasă parte a meseriei mele este în sala de operație”</title>
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: -apple-system, BlinkMacSystemFont, "Segoe UI", Roboto, sans-serif;
            font-size: 18px;
            line-height: 1.8;
            padding: 20px;
            max-width: 100%;
            background-color: #f5f5f5;
            color: #333;
        }
        
        .back-button {
            display: block;
            width: 100%;
            padding: 20px;
            background-color: #007AFF;
            color: white;
            text-align: center;
            text-decoration: none;
            font-size: 20px;
            font-weight: bold;
            border-radius: 10px;
            margin-bottom: 20px;
            border: none;
            cursor: pointer;
        }
        
        .back-button:hover {
            background-color: #0051D5;
        }
        
        .article-container {
            background-color: white;
            padding: 20px;
            border-radius: 10px;
            box-shadow: 0 2px 4px rgba(0,0,0,0.1);
        }
        
        h1 {
            font-size: 28px;
            line-height: 1.3;
            margin-bottom: 15px;
            color: #1a1a1a;
        }
        
        .meta {
            font-size: 14px;
            color: #666;
            margin-bottom: 20px;
            padding-bottom: 10px;
            border-bottom: 1px solid #e0e0e0;
        }
        
        .content {
            font-size: 18px;
            line-height: 1.8;
            color: #333;
        }
        
        .content p {
            margin-bottom: 15px;
        }
        
        img {
            max-width: 100%;
            height: auto;
            display: block;
            margin: 20px 0;
            border-radius: 10px;
        }
        
        @media (min-width: 768px) {
            body {
                max-width: 700px;
                margin: 0 auto;
            }
        }
    </style>
</head>
<body>
    <a href="../../index.html" class="back-button">← Înapoi la știri</a>
    
    <div class="article-container">
        <h1>Dr. Cristina Bântu, medic ORL: „Cea mai frumoasă parte a meseriei mele este în sala de operație”</h1>
        <div class="meta">
            04 August 2025, 11:11
        </div>
        <div class="content">
            <div class="page" id="readability-page-1"><div><p>&nbsp;Specialitatea ORL înseamnă multe provocări, dar
și satisfacții profesionale pentru orice medic care face cu pasiune această
meserie, iar dr. Cristina Bântu, medic primar ORL din cadrul MedLife Iași reușește să
îmbine, cu o naturalețe impresionantă, știința riguroasă cu delicatețea
relației umane.&nbsp; &nbsp; &nbsp;</p>

			<div><picture alt="Dr  Cristina Bantu 1280x720px jpg" height="750" width="1400" loading="eager"><source media="(min-width: 1400px)" srcset="https://cdn.adh.reperio.news/image-6/65f11a78-6450-434b-8fd3-4073115cc397/index.jpeg?p=a%3D1%26co%3D1.05%26w%3D1400%26h%3D750%26r%3Dcontain%26f%3Dwebp 1400w" type="image/webp"><source media="(min-width: 1000px)" srcset="https://cdn.adh.reperio.news/image-6/65f11a78-6450-434b-8fd3-4073115cc397/index.jpeg?p=a%3D1%26co%3D1.05%26w%3D1000%26h%3D750%26r%3Dcontain%26f%3Dwebp 1000w" type="image/webp"><source media="(min-width: 700px)" srcset="https://cdn.adh.reperio.news/image-6/65f11a78-6450-434b-8fd3-4073115cc397/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp 700w" type="image/webp"><source media="(min-width: 1400px)" srcset="https://cdn.adh.reperio.news/image-6/65f11a78-6450-434b-8fd3-4073115cc397/index.jpeg?p=a%3D1%26co%3D1.05%26w%3D1400%26h%3D750%26r%3Dcontain%26f%3Djpeg 1400w" type="image/jpeg"><source media="(min-width: 1000px)" srcset="https://cdn.adh.reperio.news/image-6/65f11a78-6450-434b-8fd3-4073115cc397/index.jpeg?p=a%3D1%26co%3D1.05%26w%3D1000%26h%3D750%26r%3Dcontain%26f%3Djpeg 1000w" type="image/jpeg"><source media="(min-width: 700px)" srcset="https://cdn.adh.reperio.news/image-6/65f11a78-6450-434b-8fd3-4073115cc397/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Djpeg 700w" type="image/jpeg"><img loading="eager" height="750" width="1400" alt="Dr  Cristina Bantu 1280x720px jpg" src="https://cdn.adh.reperio.news/image-6/65f11a78-6450-434b-8fd3-4073115cc397/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp"></picture>
			</div>

			<p>Nu este doar un profesionist de excepție, ci și un om
care își trăiește meseria cu o sinceră vocație și implicare. Fiind și mamă, are
un atu în plus, fiindcă din experiența personală știe cum să abordeze micuții
pacienți care vin cu probleme în sfera ORL. „<i>Copiii nu sunt adulți mici, iar
acest lucru e valabil atât în ceea ce privește modul în care comunicăm cu ei și
cu familiile lor, cât și în ceea ce privește patologiile sau intervențiile
chirurgicale</i>”, este de părere dr. Cristina Bântu.</p>

			<p>Tânăra a intrat la facultatea de Medicină convinsă că va
deveni cardiolog, dar soarta i-a pregătit alt drum. „<i>Cardiologia era o
alegere care mi se părea solidă, serioasă, în acord cu rigoarea pe care o
asociasem mereu medicinei. Însă, în timpul unei burse Erasmus în Italia, am
început să privesc chirurgia cu alți ochi. Acolo, am înțeles cât de mult mă
atrage precizia gestului chirurgical și satisfacția imediată a unui act medical
bine făcut. Mi-am dat seama că mi s-ar potrivi o specialitate care să îmbine
gândirea logică, analitică, cu partea practică, cu intervenția concretă. Așa am
ajuns, firesc, la ORL – o specialitate complexă, dinamică, în care medicina
clinică se întâlnește elegant cu chirurgia, și unde diversitatea cazurilor nu
îți permite să cazi în rutină</i>”, mărturisește medicul ORL, care astăzi se regăsește
pe deplin în acest echilibru între știință, finețe tehnică și apropiere reală
de oameni.</p>

			<p><b>De la cardiologie la ORL: un drum
conturat de pasiune</b></p>

			<p>Alegerea ORL-ului a fost, astfel, una firească, ghidată
de dorința de a practica o specialitate complexă și umană deopotrivă, iar
cariera în domeniu și-a construit-o pe învățare continuă și inovație. De la
rezidențiat și până astăzi, dr. Cristina Bântu a investit constant în
dezvoltarea sa profesională. Printre realizările importante se numără și
competența în endoscopie bronșică.</p>

			<p>„<i>Mi-am dorit de la început să nu mă opresc doar la
ceea ce învățasem în rezidențiat, ci să rămân conectată la tot ce e nou,
relevant și util în practica medicală. Așa am obținut și competența în
endoscopie bronșică — o calificare rar întâlnită în rândul medicilor ORL din
România, dar extrem de valoroasă, care m-a ajutat să înțeleg mai profund
patologiile respiratorii și să le abordez interdisciplinar. Am ținut mereu
aproape de chirurgia ORL, indiferent de contextul în care am lucrat, pentru că
e o dimensiune esențială a specialității și o zonă în care mă simt autentic
implicată. Activitatea mea s-a diversificat treptat, în paralel cu acumularea
de experiență, dar am avut grijă ca în tot acest proces să păstrez echilibrul
între partea clinică, partea intervențională și relația cu pacientul</i>”,
spune cu modestie medicul.</p>

			<p><b>Rinosinuzitele, frecvent întâlnite și
la adulți și la copii</b></p>

			<p>Termenul „rinosinuzită” este folosit
adesea în loc de „sinuzită”, deoarece aceasta din urmă este aproape întotdeauna
însoțită de inflamația foselor nazale și, în multe cazuri, este precedată de
rinită. Majoritatea pacienților prezintă, adesea, simultan simptome de rinită
și de sinuzită și potrivit dr. Bântu, cele mai frecvente motive de prezentare
în cabinet sunt legate de patologia inflamatorie, atât la copii, cât și la
adulți – de la rinosinuzite acute sau cronice, la otite și amigdalite
recurente. „<i>Obstrucția nazală este un simptom central, care apare frecvent
în diverse contexte clinice, inclusiv în sindroamele de apnee în somn, o
problemă tot mai recunoscută și investigată, atât în rândul copiilor, cât și al
adulților. În evaluarea fiecărui pacient, acord o atenție deosebită contextului
individual și colaborării cu alte specialități, atunci când este necesar. Mă
bazez pe o abordare riguroasă, dar empatică, susținută de instrumente moderne
de diagnostic, cum ar fi endoscopia, care permit o înțelegere mai clară și
rapidă a patologiei</i>”, susține medicul.</p>

			<p>Potrivit unui studiu global (pubmed.ncbi.nlm.nih.gov) realizat în perioada 1980–2021, sunt
peste 11 milioane de pacienți cu rinosinuzite, ceea ce se traduce printr-o prevalență
medie de 8,7% la nivel mondial. În Europa, rata medie este de 10,9%, în SUA
între 12,5% și chiar 17%. Prevalența e mai crescută la fumători, persoane cu
obezitate și comorbidități precum astm, rinită alergică, sau deviație de sept.
De asemenea, prevalența e mai mare în rândul adulților comparativ cu copii, și
în Europa și SUA comparativ cu alte regiuni. </p>

			<p>La medicul ORL-ist se prezintă frecvent pacienții și
pentru controale de rutină, monitorizări postoperatorii sau investigații de
specialitate recomandate interdisciplinar, ceea ce reflectă preocuparea tot mai
mare pentru prevenție și evaluări complete, integrate.</p>

			<p><b>Mituri și provocări în ORL</b></p>

			<p>Una dintre cele mai mari provocări în munca de zi cu zi a
dr. Cristina Bântu este să ajungă rapid, dar corect, la un diagnostic complet,
mai ales în cazurile complexe sau în cele în care simptomele sunt nespecifice,
dar persistente. „<i>De multe ori, pacienții vin după perioade lungi de
disconfort, investigații incomplete sau tratamente ineficiente, iar miza este
să construiesc o imagine clară, să ofer răspunsuri și soluții într-un timp
rezonabil, fără compromisuri în ceea ce privește calitatea actului medical</i>”,
explică medicul.</p>

			<p>O altă provocare este legată de comunicare – explicarea
clară, dar empatică a unui diagnostic sau a unui plan terapeutic. „<i>Mai ales
când e vorba de copii sau de afecțiuni care impun intervenții, este esențial ca
părinții sau pacienții să simtă că înțeleg fiecare pas și că pot avea
încredere. Provocările fac parte din practica medicală și sunt, de fapt, ceea
ce te ține conectat, viu profesional. Le privesc ca pe o parte naturală a
meseriei, dar și ca pe un motiv constant de adaptare și creștere</i>”, afirmă
dr. Bântu.</p>

			<p>Medicul simte o responsabilitate clară în combaterea
miturilor din domeniul ORL, adesea prezente în cabinet. „<i>Unul dintre cele
mai frecvente mituri este că orice durere în gât presupune automat antibiotic.
Asta nu e doar inutil, ci și periculos.</i>” În plus, demontează convingerea că
„intervențiile ORL la copil sunt traumatizante”: „<i>Tehnicile moderne și
echipele pregătite fac ca recuperarea să fie rapidă și sigură</i>.”</p>

			<p>Se mai crede adesea că e „normal” ca un copil mic să aibă
frecvent otite sau rinofaringite. Deși anumite episoade pot fi considerate
firești în contextul dezvoltării imunitare și al expunerii la colectivitate,
frecvența crescută a acestora trebuie să ne ridice un semn de întrebare. De
cele mai multe ori, există cauze subiacente în sfera ORL care pot fi
diagnosticate și tratate.</p>

			<p><b>ORL-ul pediatric – o zonă delicată </b></p>

			<p>Lucrul cu cei mici reprezintă o parte esențială a
activității sale de medic. „<i>Iubesc să lucrez cu copiii. Este un tip de
relație medicală profund diferit, care cere o atenție specială, multă răbdare
și o capacitate reală de a te adapta emoțional și profesional</i>”, este de
părere dr. Bântu. În această relație specială, rolul de mamă a ajutat-o enorm:
„<i>Am o fetiță de 9 ani… experiența de părinte m-a învățat cum să mă apropii
natural de copii… să le înțeleg fricile și nevoile, astfel consultația devine o
joacă, iar relația se construiește firesc, cu zâmbet și răbdare.</i>”</p>

			<p>Afecțiunile ORL la copil sunt diferite. Frecvent, medicul
are de-a face cu otite recurente, vegetații adenoide, tulburări respiratorii
nocturne sau întârzieri în dezvoltarea limbajului legate de deficite auditive.
Și abordarea chirurgicală este diferită la copii: necesită o tehnică adaptată,
o echipă foarte bine pregătită și o înțelegere atentă a specificului vârstei.</p>

			<p>&nbsp;<i>„Pentru mine,
ORL-ul pediatric este una dintre cele mai frumoase și delicate zone ale
specialității, pentru că îți oferă nu doar provocări clinice, ci și
oportunitatea de a influența pozitiv dezvoltarea unui copil încă de la
începutul vieții</i>”, precizează medicul.</p>

			<p>Pe mulți dintre pacienții copii îi cunoaște de la
naștere. Unii au crescut sub ochii doctoriței și aproape că îi simte ca pe
niște prieteni sau chiar ca pe o extensie a propriei familii. Vin cu bucurie la
cabinet, iar pentru medic, această încredere care se construiește în timp e cel
mai prețios lucru.</p>

			<p><b>Când medicina devine destin</b></p>

			<p>Printre numeroasele cazuri care i-au rămas în suflet, dr.
Bantu își amintește cu emoție de o fetiță operată în primele zile de viață. Era
un nou-născut provenit dintr-o sarcină dispensarizată, cu o patologie complexă
și un prognostic extrem de rezervat. Nici părinții nu mai sperau într-un
parcurs favorabil.</p>

			<p>&nbsp;„<i>Am știut, din
primul moment, că intervenția trebuie făcută rapid și cu maximă precizie. Le-am
spus părinților cu toată convingerea: Aveți încredere în mine. Fetița va fi
bine. Va crește frumos și va avea o viață normală. Am intervenit chirurgical
într-un moment critic – o intervenție care a fost esențială pentru stabilizarea
ei și pentru evoluția ulterioară. Am luat legătura cu unii dintre cei mai buni
profesioniști din domeniul cardiologiei pediatrice, radiologiei, oftalmologiei
pediatrice și neurologiei pediatrice, pentru a urmări atent toate etapele
dezvoltării ei. Zilele trecute a venit la control. Are acum un an și jumătate
și a intrat în cabinet alergând spre mine, cu o bucurie care a spus totul. Va
mai avea nevoie de două intervenții în sfera ORL, însă parcursul ei este astăzi
cel al unui copil sănătos, echilibrat și plin de viață – o mărturie emoționantă
a puterii profesiei noastre și a încrederii construite din primul moment</i>.” </p>

			<p>Astfel de momente definesc sensul profund al acestei
profesii. „<i>Un medic bun nu doar tratează. Este prezent, empatic, și lucrează
într-un mediu care îl susține.</i>” Pentru dr. Cristina Bantu, medicina nu este
doar o profesie: „<i>Este un mod de a fi</i>.”</p>

			<p><b>Echilibru fragil, dar prețios</b></p>

			<p>Departe de a fi ușor, echilibrul între viața profesională
și cea personală este o construcție zilnică: „<i>Atât meseria de medic, cât și
cea de mamă, se trăiesc 24 din 24 de ore. Nu există pauză, nu există timp liber
în sensul clasic – dar există enorm de mult sens. Ele nu se exclud, ci se
hrănesc reciproc. Fetița mea de 9 ani mă face să zâmbesc chiar și atunci când
oboseala se simte apăsătoare. Este sursa mea de inspirație, motivul pentru care
îmi doresc să fiu, zi de zi, un om mai bun și un profesionist mai atent, mai
prezent, mai empatic. Vreau să fiu un exemplu pentru ea – de echilibru, de
curaj, de perseverență și de dedicare. Mă străduiesc să nu pierd nicio privire,
niciun zâmbet, nicio poveste spusă la culcare, niciun eveniment din viața ei</i>”,
povestește medicul, care cu efort și răbdare și-a construit un echilibru
fragil, dar prețios.</p>

			<p>„<i>Bucuria sinceră a pacienților mei, alături de
îmbrățișarea fetiței mele la sfârșitul unei zile lungi, îmi amintesc că merită
fiecare pas</i>”, este concluzia dr. Cristina Bântu.</p>

			<p>Surse:</p>

			<p>https://www.medlife.ro/glosar-medical/afectiuni-medicale/rinosinuzita-cauze-simptome-tratament</p>

			<p>https://pubmed.ncbi.nlm.nih.gov/39506931/</p>

			</div></div>
        </div>
    </div>
</body>
</html>