<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Daniel Băluță: În București începe încrederea în PSD</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Daniel Băluță: În București începe încrederea în PSD</h1>
        <div class="meta">
            13 November 2025, 18:14
        </div>
        <div class="content">
            <p>Daniel Băluță, candidatul PSD la Primăria Capitalei, a declarat că Bucureștiul trebuie să devină motorul partidului și un exemplu de guvernare bună, „cu minte, cu inimă și cu rezultate”.</p>

<p>Daniel Băluță. FOTO: Primăria Sector 4</p>

<p>„Aici, în Capitală, se dă direcția. De aici începe încrederea sau neîncrederea în ceea ce poate face PSD. De aceea PSD București trebuie să fie motorul partidului, echipa care arată că se poate guverna cu minte, cu inimă și cu rezultate. Succesul nostru de aici nu este doar local. Când capitala funcționează bine, întreaga țară capătă încredere că România se poate dezvolta”, a declarat Daniel Băluță, la conferința PSD București.</p>

<p>El a spus că PSD București trebuie să fie „locul unde se testează politici publice” pentru partid, locul în care se încercă soluții pentru problemele mari ale orașului: locuințe, transport, sănătate, educație și tehnologie.</p>

<p>„PSD București nu este doar o structură de partid, este ceva foarte important, un sistem care leagă politica, administrația și oamenii. (...) Suntem centrul partidului. De aici vine coerența, direcția și disciplina. De aici trebuie să plece mesajul simplu: Facem treabă! Dar suntem și o forță umană. Noi trebuie să fim vocea celor care nu mai au timp să ceară ajutor, dar care au nevoie, ca cineva să-i vadă și să le fie aproape. De aceea, PSD București trebuie să fie locul unde se testează idei pentru locuințe, transport, sănătate, educație, tehnologie”, a spus Băluță.</p>

<p>Noul președinte al PSD București și candidatul la Primăria Capitalei a vorbit și despre începuturile sale în politică. El a amintit că a intrat în Partidul Social Democrat în 1999, dar a început să lucreze activ abia în 2012.</p>

<p>„Credeam că va fi ca la mine la cabinet, oamenii vin, îți spun ce probleme au și tu încerci să îi ajuți. Doar că, în politică și mai ales în administrație, toți oamenii spun problemele în același timp. Însă, am înțeles repede ceva important. Administrația înseamnă să ai grijă de oameni, să îi asculți, să le vezi nevoile și să cauți soluții, chiar și când munca ta nu se vede. Să fii acolo, discret, dar constant pentru cei care au nevoie de sprijin și de siguranță”, a transmis Daniel Băluță.</p>

<p>El a cerut și mai multă unitate în partid: „Azi nu este doar o zi de alegeri în partid. Este ziua în care spunem cu toții că avem nevoie de mai mult. Mai multă organizare, mai multă energie, mai multă unitate. Bucureștiul este cea mai mare provocare politică din România, dar și cea mai mare oportunitate.”</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>