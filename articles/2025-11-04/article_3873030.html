<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Black Friday la materiale de construcții - o mare înșelătorie. Explicațiile unui antreprenor</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Black Friday la materiale de construcții - o mare înșelătorie. Explicațiile unui antreprenor</h1>
        <div class="meta">
            04 November 2025, 12:14
        </div>
        <div class="content">
            <p>În luna noiembrie, majoritatea magazinelor organizează promoții de Black Friday cu reduceri de preț care depășesc uneori 50%. Un antreprenor avertizează însă că astfel de reduceri la jumătate de preț sunt înșelătoare când vine vorba de materiale de construcții.</p>

<p>Prețul materialelor de construcții nu poate fi redus la jumătate, cum promit unii vânzători.</p>

<p>În fiecare an, în noiembrie, vedem aceleași reclame zgomotoase, bannere cu "–70% la tot" și promisiuni spectaculoase. În domeniul materialelor de construcții, Black Friday este o iluzie, explică specialiștii de la Depozit Virtual. De exemplu, cărămida, fierul beton, profilele metalice, acoperișurile, panourile sandwich, instalațiile sau pavajul fac parte din categoria materialelor grele, unde profitul real este de doar câțiva euro pe tonă. Astfel, reducerile anunțate sunt imposibil de aplicat.</p>

<p>"Spre deosebire de electronice sau modă, unde prețurile pot fi ajustate temporar, în construcții vorbim despre profit de 3–7%, dictat de costul materiilor prime și de transport. Nu poți reduce un preț cu 50% fără să-l fi mărit înainte sau fără să vinzi în pierdere", explică Cosmin Raileanu, fondatorul Depozit Virtual.</p>

<p>Profitul mediu la fier beton este între 3 și 7%, iar transportul poate însemna încă 10–15% din costul final. La panouri sandwich, prețul depinde direct de prețul metalului și de costul energiei electrice.</p>

<p>"Când vezi reduceri de 40–50% la materiale de bază, este clar că cineva a crescut prețul înainte. Nu există magie în cifre, doar manipulare în ambalaj", afirmă Cosmin Raileanu.</p>

<p>O altă problemă gravă a pieței este lipsa de educație tehnică a cumpărătorilor. Mulți nu știu să înțeleagă diferențele dintre calitățile materialelor – grosimi, densități, acoperiri sau coeficienți termici. Așa apar reclamele "cu jumătate de preț" care, în realitate, ascund compromisuri serioase: materiale mai subțiri, izolații slabe, produse care nu respectă standardele tehnice.</p>

<p>"Ofertele spectaculoase profită de necunoașterea clientului. De fapt, persoana plătește mai mult pe termen lung, prin reparații, pierderi de eficiență și calitate scăzută", explică Răileanu.</p>

<p>Există totuși zone unde Black Friday are sens – la produsele de finisaj și amenajare, unde designul, stocurile vechi sau seriile scoase din producție pot fi vândute mai ieftin. Acolo există o anumită flexibilitate de preț. Însă nu la materialele de bază, care țin o casă în picioare. În aceste cazuri, reducerile spectaculoase sunt fie trucuri de marketing, fie pierderi mascate.</p>

<p>Industria construcțiilor are nevoie de transparență și de educație. Clienții trebuie să înțeleagă diferența dintre o reducere reală și o strategie de marketing, dintre calitate certificată și produs economic.</p>

<p>"Într-o piață unde fiecare metru de fier sau cărămidă contează, cel mai mare câștig este încrederea. Asta ar trebui să fie noua monedă de schimb în construcții", adaugă Răileanu.</p>

<p>Potrivit acestuia, Black Friday este o invenție bună pentru cumpărăturile din impuls, dar construcțiile nu sunt despre impuls. Sunt despre planificare, logică și încredere.</p>

<p>"Mesajul meu pentru antreprenori, constructori și dezvoltatori este simplu: construiți cu cap, cumpărați inteligent", concluzionează Cosmin Răileanu.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>