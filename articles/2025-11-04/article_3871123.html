<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Restricții de circulație pe Podul Prieteniei Giurgiu-Ruse. Rute alternative pentru șoferi</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Restricții de circulație pe Podul Prieteniei Giurgiu-Ruse. Rute alternative pentru șoferi</h1>
        <div class="meta">
            04 November 2025, 06:11
        </div>
        <div class="content">
            <p>Circulația pe Podul Prieteniei Giurgiu-Ruse se închide marți, de la ora 09.00 până la ora 21.00, pentru toate categoriile de vehicule. Ulterior, până miercuri dimineață, vor fi impuse restricții. Șoferii sunt sfătuiți să aleagă rute alternative.</p>

<p>Poliția de Frontieră anunță că circulația pe pod va fi suspendată temporar pentru efectuarea unor lucrări de construcție. Lucrările de construcție și montaj sunt planificate începând cu data de 04.11.2025, ora 09:00, până pe data de 05.11.2025, ora 09:00.</p>

<p>În urma acestor lucrări, se instituie restricții de circulație pe Podul Prieteniei. Măsura este necesară pentru a evita producerea de vibrații în timpul procesului de betonare și stabilizare a panourilor portante.</p>

<p>Pentru a preveni blocajele sau întârzierile, conducătorii auto și firmele de transport sunt sfătuiți să își planifice traseele în mod eficient și să ia în considerare rute alternative.</p>

<p>Și Ministerul de Externe a transmis o alertă de călătorie.</p>

<p>Ministerul de Externe recomandă cetățenilor români care intenționează să tranziteze Podul Prieteniei să ia în considerare perioadele de închidere și să folosească alte puncte de trecere a frontierei între România și Bulgaria. Acestea sunt: Vidin - Calafat, Kardam - Negru Vodă, Silistra - Ostrov Călărași, Dobromir - Krushari, Kainardzha - Lipnița, Nikopol - Turnu Măgurele (feribot), Svishtov - Zimnicea (feribot), Oryahovo - Bechet (feribot) și Aydemir (Silistra) - Chiciu (Călărași) (feribot).</p>

<p>Cetățenii români pot solicita asistență consulară la numerele de telefon ale Ambasadei României la Sofia: +35929712858 și +35929733510. Apelurile sunt redirecționate către Centrul de Contact și Suport al Cetățenilor Români din Străinătate și sunt preluate de operatorii Call Center în regim de permanență.</p>

<p>De asemenea, cetățenii români care se confruntă cu o situație dificilă, specială, cu caracter de urgență au la dispoziție telefonul de urgență al Ambasadei României în Bulgaria: +359879440758.</p>

<p>MAE recomandă consultarea paginilor web: https://sofia.mae.ro, https://ec.europa.eu/consularprotection/content/travel-advice_ro, www.meteoalarm.org, www.mae.ro.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>