<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Grigore Caraza - Ce reprezintă România pentru mine</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Grigore Caraza - Ce reprezintă România pentru mine</h1>
        <div class="meta">
            14 October 2025, 18:47
        </div>
        <div class="content">
            <p>Pentru mine, România înseamnă frumusețea și gloria ei. Înseamnă granița Europei între barbarie și civilizație. Înseamnă munții și pădurile nesfârșite de brazi. Înseamnă văile și dealurile, bisericile și mânăstirile. Înseamnă mormintele străbunilor noștri. Înseamnă păsările care cântă pe ramuri, tot ce este bun, nu oamenii străini care vin să ne jefuiască și să ne facă sclavi.</p>

<p>Eu, în poporul românesc, văd partea frumoasă și nu partea urâtă care vine din întunericul prostiei și păcatului. De aceea m-am întors în țară, să apar din nou pe pământurile mele frumoase, având deasupra capului aceeași stea care a vegheat leagănul meu și a hotărât drumul întregii mele vieți.</p>

<p>Lupta nu o pot părăsi niciodată și vreau să mor pe această baricadă. Vreau să mor pe un vârf de munte și nu într-un loc jos – așa cum i-am spus lui Mihai Lungeanu când eram foarte bolnav, aș vrea să mor putând să mă uit la cer.</p>

<p>Același lucru îl vreau și acum: să mă pot uita la cer până la sfârșit, să văd munții, frumusețea lumii lăsate de Dumnezeu; să văd această coroană a Moldovei – Piatra Neamț. Sunt foarte îndrăgostit de această țară, îmi vine să ating iarba sărutând fiecare fir care crește și să respir odată cu ea din seva acestui pământ.</p>

<p>Grigore Caraza – Aiud însângerat, Ediția a III-a, Editura CONTA, 2009.</p>

<p>Dacă v-a plăcut, sprijiniți Revista România Culturală pe Patreon!</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>