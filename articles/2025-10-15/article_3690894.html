<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Povestea românului care are restaurant în Luxemburg. Clienților le place mâncarea românească.</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Povestea românului care are restaurant în Luxemburg. Clienților le place mâncarea românească.</h1>
        <div class="meta">
            14 October 2025, 23:11
        </div>
        <div class="content">
            <p>Le Coin des Saveurs este singurul restaurant cu specific românesc din capitala Luxemburg. Localul și-a deschis ușile în noiembrie anul trecut și este chiar în centrul orașului. Patronul a spus care sunt preparatele pe care clienții le cer cel mai mult.</p>

<p>FOTO Le Coin des Saveurs / Facebook</p>

<p>Le Coin des Saveurs se află la 500 de metri de gara din Luxemburg și oferă o experiență autentic românească. Pe fundal se aude muzică populară, iar pe pereți sunt imagini din filmul clasic „BD la munte și la mare”.</p>

<p>Patronul localului, Iulian Dumitrescu, a povestit că a muncit ca ospătar zeci de ani la rând. A plecat din țară în 1992, la 16 ani, și a lucrat ca ospătar în Grecia timp de 7 ani. După aceea a mers în Germania, la Berlin, unde a lucrat ca ospătar încă 5 ani. În 2004 s-a întors în România, unde a început o afacere în domeniul construcțiilor.</p>

<p>„În 2008, când a început criza, am pierdut tot. Și a trebuit să lupt să mă ridic din nou, să încep de la zero. Ultima casă pe care am construit-o, înainte de criză, a fost lângă Brașov, iar proprietarul ei lucra în Luxemburg. El m-a sfătuit să vin aici. Am ajuns aici cu familia în toamna anului 2009. Câteva luni am lucrat ca șofer de taxi. În aprilie 2010 m-am angajat ca ospătar la un restaurant, după ce am dat o probă”, a povestit el.</p>

<p>În noiembrie 2024 a reușit să își deschidă propriul restaurant, împreună cu nașul său, Nicolae Oprican. Investiția pe care au făcut-o a fost de aproximativ 80.000 de euro.</p>

<p>La aproape un an de când Le Coin des Saveurs funcționează, reacțiile clienților sunt foarte bune, restaurantul având note excelente pe Google.</p>

<p>„Toți sunt mulțumiți, le place mâncarea românească. Majoritatea vor să încerce sarmalele românești, micii și papanașii. Micii și sarmalele merg cel mai bine. Mai facem și tochitură românească, pentru că avem rețeta noastră, am luat un pic din Oltenia, Moldova și am făcut o rețetă specială pentru tochitură. De când am deschis, avem mai mulți clienți străini decât români”, povestește Dumitrescu.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>