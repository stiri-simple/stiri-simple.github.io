<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Black Friday cu surprize: cea mai neașteptată comandă făcută de un român</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Black Friday cu surprize: cea mai neașteptată comandă făcută de un român</h1>
        <div class="meta">
            10 November 2025, 18:12
        </div>
        <div class="content">
            <p>Valoarea celei mai mari comenzi făcute de o singură persoană a fost de aproape 215.000 de lei la Black Friday. Agențiile care urmăresc cumpărăturile spun că valoarea medie a comenzii a crescut cu 17% față de anul trecut.</p>

<p>Magazinele online au început Black Friday puternic, cu peste 10.000 de comenzi doar în prima oră. Anul acesta, românii au cumpărat de toate – de la șampanie de colecție de 27.000 de lei și televizoare de aproape 110.000 de lei, până la geluri de duș vândute în peste 17.000 de bucăți.</p>

<p>O comandă care a atras atenția echipei Limitless a fost una complet neașteptată: 2 sticle de șampanie premium, 3 aparate foto, un sistem home cinema, un soundbar, un telefon și... 10 pachete de scutece Pampers.</p>

<p>„A fost clar o combinație între lux, pasiune pentru tehnologie și viața de părinte modern”, spun reprezentanții agenției Limitless Agency.</p>

<p>Analiza internă Limitless arată că valoarea medie a comenzii a crescut cu 17% față de anul trecut, chiar dacă costurile publicității online au crescut cu peste 11%.</p>

<p>„Creșterea costurilor nu ne-a oprit să livrăm performanță. Am folosit automatizări AI, monitorizare în timp real și strategii de bidding inteligente pentru a maximiza rezultatele clienților noștri”, a declarat Daniel Slavenie, directorul agenției de marketing digital Limitless.</p>

<p>Top 3 categorii care au avut cele mai mari creșteri procentuale și de valoare față de anul trecut:</p>

<ol>
<li>Suplimente alimentare și produse farmaceutice</li>
<li>Cosmetice și Beauty</li>
<li>Alimente și produse gourmet</li>
</ol>

<p>Cele mai căutate produse au fost din categoria Cafea și Whiskey, ceea ce confirmă preferințele tot mai rafinate ale cumpărătorilor români.</p>

<p>• 214.490 lei – cea mai mare valoare a unei comenzi individuale;<br />
• 56 de produse – cea mai complexă comandă;<br />
• 109.999 lei – cel mai scump televizor vândut;<br />
• 27.000 lei – cea mai scumpă sticlă de șampanie vândută online în România.</p>

<p>Peste 1,31 milioane de tranzacții, cu o valoare totală de circa 720 de milioane de lei, s-au înregistrat vineri la comercianții parteneri care au făcut campania de Black Friday, informează luni procesatorul de plăți PayU GPO România.</p>

<p>De asemenea, față de ediția precedentă, numărul tranzacțiilor făcute cu cardul salvat a reprezentat peste 64% din plăți, în creștere cu 17%.</p>

<p>Procesatorul de plăți a organizat și anul acesta, de Black Friday, un eveniment live, maraton, în care a analizat toate trendurile, statisticile și comportamentul consumatorilor din perspectiva plăților, împreună cu 20 de experți invitați, din domenii cheie ale comerțului online din România.</p>

<p>Astfel, din datele PayU GPO reiese că cea mai mare sumă raportată în perioada de referință s-a ridicat la peste 85.000 de lei, la ora 14:30, pentru produse din categoria eTail.</p>

<p>În plus, compania spune că în minutul de aur al Black Friday 2024 au fost înregistrate peste 11.000 de tranzacții, categoriile dominante fiind cosmetice, produse alimentare (FMCG), produse pentru copii, IT&amp;C și produse pentru casă.</p>

<p>„Black Friday 2025 demonstrează încă o dată că românii așteaptă cu entuziasm această zi, pregătindu-și din timp bugetele pentru cele mai bune oferte ale anului de la comercianți. Tot mai mulți aleg să cumpere inteligent și planificat, profitând de ratele extinse oferite de bănci și partenerii financiari, dar și de confortul plăților rapide, cu un singur click, prin cardurile salvate. Aceste tendințe arată un grad tot mai mare de maturitate și încredere în comerțul online. Împreună cu partenerii noștri, am lucrat intens pentru ca experiența de cumpărare să fie rapidă, sigură și plăcută, adaptată nevoilor reale ale clienților", a declarat Elena Gheorghe, șefa PayU GPO România.</p>

<p>Valoarea medie pe tranzacție a fost de 546 de lei, de trei ori mai mare față de valoarea medie a tranzacției anuale. De asemenea, valoarea medie a tranzacției cu plata în rate a crescut - 945 de lei, de două ori peste media anuală.</p>

<p>Plățile în rate au reprezentat aproximativ 35% din volumul total procesat, marcând o creștere de 18% față de Black Friday 2024.</p>

<p>La Black Friday 2025, 17% dintre tranzacții au fost plătite cu carduri emise în afara țării, cu 13% mai mult față de ediția precedentă. Topul țărilor din care au fost procesate plăți, după banca emitentă, au fost Lituania, Regatul Unit și Belgia.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>