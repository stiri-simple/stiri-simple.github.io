<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Nicușor Dan: România poate fi un centru pentru inovație și producție de apărare</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Nicușor Dan: România poate fi un centru pentru inovație și producție de apărare</h1>
        <div class="meta">
            10 November 2025, 12:12
        </div>
        <div class="content">
            <p>Președintele Nicușor Dan crede că țara noastră are potențialul de a deveni un centru regional pentru inovație și producție în domeniul apărării. El arată că România are o tradiție, are oameni calificați și nu trebuie să înceapă de la zero. „Toate acele companii din România comunistă au toate utilitățile și toate condițiile geografice, de protecție, de care au nevoie pentru a începe”, a mai spus șeful statului.</p>

<p>Șeful statului a participat la Conferința privind Cooperarea Industrială în Domeniul Apărării dintre Germania și România. „Colegii mi-au pregătit un discurs care vorbește de cooperarea română-germană începând cu Secolul XIII. Dar o să mă rezum la ultimii 30 de ani și la ce este relevant pentru viitor. Ce e important, și apreciem asta - Germania este principalul investitor străin în România, 17 miliarde de euro, 235.000 de români care sunt angajați în companii germane - câteva exemple, 20.000 la Aumovio, 10.000 la Bosch - în domenii de expertiză, electronice senzor, microelectronică, componente de precizie, inclusiv în zona de cercetare și inovație”, a afirmat președintele.</p>

<p>Președintele Nicușor Dan a subliniat că suntem într-un context pe care nu ni l-am dorit, dar suntem nevoiți să creștem industria de apărare în mod accelerat în Europa. Această necesitate poate să reprezinte o oportunitate pentru economia noastră și pentru colaborarea între România și Germania.</p>

<p>„De exemplu, Rheinmetall, fabrica de pulberi, este o investiție, dar această investiție va avea nevoie de lanțuri de aprovizionare care vor fi locale și va duce la un transfer de tehnologie și know-how în România. Deci nu vorbim de relocare, vorbim de construirea comună de capabilități, și cred că România are toate datele pentru a deveni un hub de inovație și producție în industria de apărare din Europa de Sud-Est. De ce? În primul rând, pentru că are o tradiție. Asta înseamnă că există oameni, chiar dacă companiile noastre, care vin dintr-o epocă în care România producea și exporta mult, chiar dacă aceste companii în momentul de față poate că nu sunt în situația cea mai bună, totuși ele au oameni care au încă o expertiză care poate să fie folosită și, spuneam mai devreme, acei 235.000 de oameni dovedesc că în România avem oameni calificați pentru industria de apărare”, a explicat președintele.</p>

<p>El a mai spus că industria de apărare necesită tot mai multă tehnologie, și aici România stă destul de bine, pentru că școala noastră produce oameni buni. De asemenea, în cooperarea româno-germană, industria auto s-a dezvoltat mult, și vedem că parte din problemele pe care le pune azi industria de apărare au soluții foarte asemănătoare cu cele din industria auto. Pentru toate investițiile necesare în facilități noi, nu este nevoie să pornim de la zero, pentru că companiile vechi au deja toate condițiile necesare.</p>

<p>Potrivit șefului de stat, avem astfel o oportunitate de colaborare, iar know-how-ul, o investiție și o abordare nouă pot să revitalizeze foarte repede oportunitățile industriei românești de apărare. „Și avem și banii, programul SAFE și toate cele care vor urma vor stimula acest tip de producție”, a mai adăugat președintele.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>