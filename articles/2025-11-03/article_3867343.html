<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Foști lideri PSD invitați la Congres. Comentariile lui Grindeanu despre prezența lui Nicușor Dan la USR</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Foști lideri PSD invitați la Congres. Comentariile lui Grindeanu despre prezența lui Nicușor Dan la USR</h1>
        <div class="meta">
            03 November 2025, 18:13
        </div>
        <div class="content">
            <p>Sorin Grindeanu a prezentat lista foștilor lideri de partid care vor fi prezenți la Congresul PSD, care are loc vineri, 7 noiembrie. Printre ei se numără Adrian Năstase și Victor Ponta. Liderul interimar al PSD a mai precizat că președintele Nicușor Dan nu a primit invitație.</p>

<p>FOTO Mediafax</p>

<p>"Am vorbit cu Viorica Dăncilă, este plecată, Victor Ponta a spus că va veni. Liviu Dragnea, din declarațiile lui, are încă restricții și nu poate participa", a explicat Sorin Grindeanu la Parlament.</p>

<p>Vineri, Sorin Grindeanu a anunțat că va invita la Congresul PSD și foștii președinți ai partidului. Printre cei invitați se află Adrian Năstase și Mircea Geoană. Adrian Năstase a confirmat deja că va participa.</p>

<p>"Dacă noi nu aducem înapoi oamenii, nu aducem înapoi pe toți cei care au contribuit, cu bine sau cu mai puțin bine, dar au încercat să facă bine, noi nu reușim să mergem în viitor", a spus Grindeanu.</p>

<p>La o întrebare despre prezența președintelui Nicușor Dan la lansarea candidatului USR pentru Primăria București, Cătălin Drulă, și dacă aceasta poate crea tensiune în coaliție, Sorin Grindeanu a răspuns că nu și că a considerat prezența sa o acțiune politică.</p>

<p>"Pentru mine nu a fost o surpriză prezența președintelui Nicușor Dan la USR, pentru că știm cu toții, Cătălin Drulă are nevoie de sprijin ca să creadă că va candida cu șanse. Îl știm cu toții pe Drulă", a spus Sorin Grindeanu.</p>

<p>Liderul PSD a mai subliniat că bucureștenii au nevoie de administrație, nu de politică. "Unii înțeleg să facă politică, pentru că sunt candidați slabi, și cred că așa, având sprijinul lui Nicușor Dan, au vreo șansă. Au copiat și sloganul lui de campanie, au copiat absolut tot, crezând că își cresc șansele. Noi spunem următorul lucru. Vrem să facem administrație, nu politică", a mai spus Sorin Grindeanu.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>