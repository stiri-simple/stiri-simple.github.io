<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Luptă strânsă între aur și Bitcoin. Ce aleg investitorii</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Luptă strânsă între aur și Bitcoin. Ce aleg investitorii</h1>
        <div class="meta">
            02 November 2025, 06:11
        </div>
        <div class="content">
            <p>După ce aurul a ajuns să coste sub 4.000 de dolari, investitorii au acum mai multe întrebări, atât despre finanțele tradiționale, cât și despre cele digitale. Această scădere mare indică o posibilă mișcare a investitorilor către active mai riscante, spun analiștii.</p>

<p>Bitcoin pare să câștige teren în defavoarea aurului. Foto Shutterstock</p>

<p>De-a lungul anilor, aurul a fost opțiunea principală pentru cei care căutau un loc sigur în perioade de incertitudine pe piețe. Totuși, pe măsură ce bursele cresc și jucătorii instituționali intră tot mai mult în lumea activelor digitale, Bitcoin pare să preia acest rol tradițional al aurului de alegere principală de protecție, se arată într-o analiză făcută de Bitget.</p>

<p>Potrivit analizei, scăderea aurului vine în același timp cu un moment istoric pe piața bursieră, și anume depășirea pragului de 6.800 de puncte al indicelui S&amp;P 500. Această realizare arată o revenire a încrederii investitorilor și produce un flux de capital către sectoare precum tehnologie, inteligență artificială și acțiuni.</p>

<p>De asemenea, confirmările despre reducerile ratelor dobânzii de către Banca Centrală a SUA (Fed) fac activele riscante mai atractive. Schimbarea direcției instituționale este deja clară, ilustrată prin evoluții majore precum parteneriatul dintre Citibank și Coinbase, care vrea să grăbească folosirea stablecoin-urilor și a utilității activelor digitale.</p>

<p>„Scăderea prețului aurului nu înseamnă absența completă a fricii, ci mai degrabă orientarea investitorilor către noi modalități de a-și proteja și crește averea, un rol preluat tot mai mult de criptomonede”, mai arată analiza.</p>

<p>Lupta dintre aur și Bitcoin se întâmplă pe un teren influențat de schimbări economice și politice globale. Incertitudini importante, precum indiciile frecvente ale președintelui Donald Trump despre numirea unui nou președinte Fed (care în trecut ar fi susținut prețul aurului), atrage o atenție mai mare asupra activelor digitale.</p>

<p>În același timp, inovația tehnologică mută capitalul. Parteneriatul de 1 miliard de dolari dintre AMD și Departamentul Energiei al SUA pentru construirea de supercomputere subliniază această orientare a investițiilor către tehnologie, care are un potențial de creștere, în defavoarea mărfurilor statice.</p>

<p>„Pentru investitorii care urmăresc această evoluție, este mai mult decât clar că a crescut constant credibilitatea Bitcoin, iar dificultatea cu care se confruntă prețul aurului redirecționează atenția către alternative digitale. Totuși, scăderea aurului sub pragul 4.000 de dolari nu reprezintă o criză, ci mai degrabă un indicator al revenirii încrederii în activele riscante și al importanței Bitcoin într-un portofoliu modern. Este un semnal puternic că piețele se schimbă constant, iar adaptarea rapidă este vitală”, mai arată Bitget, lider global în schimbul de criptomonede.</p>

<p>În contrast, experții în piața aurului de la Tavex spun că metalul prețios nu doar că și-a menținut puterea de cumpărare, dar a atins luna aceasta un nou nivel record, depășind 4.300 USD pe uncie troy. În ciuda valorii nominale record, stabilitatea sa în termeni reali continuă să îl facă o formă atractivă de păstrare a valorii, atât pentru investitorii instituționali, cât și pentru cei privați. Această rezistență este recunoscută și la nivel instituțional.</p>

<p>„Într-o lume în care toate monedele își pierd puterea de cumpărare, aurul rămâne măsura universală a bogăției. Nu oferă dobândă, dar își păstrează puterea de cumpărare, iar aceasta este cea mai solidă formă de protecție pe care un investitor o poate avea. Potrivit Goldman Sachs, până la sfârșitul anului viitor, prețul aurului va ajunge la 4.900 USD. Prognoza noastră este de peste 5.000 USD până la sfârșitul deceniului, deși, în acest moment, pare o estimare conservatoare” conchide Victor Dima, manager Tavex.</p>

<p>Potrivit World Gold Council, băncile centrale la nivel global au adăugat un volum net de 15 tone de aur în rezervele lor în luna august a acestui an, continuând tendința puternică de cumpărare văzută pe parcursul întregului an. Printre cei mai activi cumpărători s-au numărat țări precum Polonia, Republica Cehă, China și Turcia, iar alte state din Europa și Asia au anunțat planuri de creștere a ponderii aurului în rezervele valutare.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>