<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Carmen Uscatu vorbește despre presiuni și roagă pe Oana Georghiu să asculte asociația</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Carmen Uscatu vorbește despre presiuni și roagă pe Oana Georghiu să asculte asociația</h1>
        <div class="meta">
            12 November 2025, 00:11
        </div>
        <div class="content">
            <p>Carmen Uscatu spune că este supusă unor presiuni să nu vorbească public despre situația actuală din "Dăruiește Viață". Ea avertizează despre o problemă de incompatibilitate între rolul Oanei Gheorghiu în ONG și noua sa funcție de vicepremier.</p>

<p>"Tot ce am făcut în Dăruiește Viață a fost public. Acum, sunt supusă unor presiuni arbitrare să nu vorbesc în public despre momentul actual, deși avem nevoie de curaj, claritate și transparență", a scris Carmen Uscatu pe Facebook.</p>

<p>Ea a adăugat: "Acum suntem o organizație care se confruntă cu o situație fără precedent în România: o incompatibilitate de roluri pe care Oana le are în același timp, ca membru în Dăruiește Viață și membru în Guvernul României."</p>

<p>Cofondatoarea asociației a spus că Oana Gheorghiu "va fi cel mai bun viceprim-ministru al României". "Dar, în același timp, sper să aibă înțelepciunea de a asculta interesul legitim al organizației noastre", a avertizat ea.</p>

<p>"Dăruiește Viață trebuie să rămână o asociație independentă și o voce legitimă în societatea civilă, o organizație complet separată de exercitarea puterii pe care ea a ales-o", a mai spuns cofondatoarea.</p>

<p>Reacția vine după ce, într-un interviu, Carmen Uscatu a spus că deși Oana Gheorghiu s-a suspendat din rolurile executive la Asociație, prezența sa ca vicepremier este "o vulnerabilitate foarte mare", pentru că Gheorghiu încă este membru cu drept de vot în Adunarea Generală a ONG-ului.</p>

<p>Ea a spus că atunci când devii ministru, nu mai poți fi și într-o organizație non-guvernamentală.</p>

<p>"Eu nu o să discut decizia Oanei Gheorghiu, pentru că a fost o decizie personală. E doar regretabil că nu s-a discutat înainte în Asociație acest lucru. Eu cred că Oana s-a dus să facă un bine mai mare țării decât binele pe care Dăruiește Viață l-a făcut societății", a spus ea.</p>

<p>Ulterior, Oana Gheorghiu a răspuns la declarațiile lui Carmen Uscatu, afirmând că: "Nu există nicio interferență între atribuțiile mele guvernamentale și activitatea Asociației".</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>