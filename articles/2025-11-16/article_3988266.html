<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Stadiul lucrărilor la Pasajul Apărătorii Patriei. Băluță: „Va fi gata la timp”</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Stadiul lucrărilor la Pasajul Apărătorii Patriei. Băluță: „Va fi gata la timp”</h1>
        <div class="meta">
            16 November 2025, 18:11
        </div>
        <div class="content">
            <p>Primarul Sectorului 4, Daniel Băluță, a publicat duminică fotografii de pe șantierul Pasajului Apărătorii Patriei.</p>

<blockquote>
  <p>„Astăzi vă iau cu mine să vedeți Pasajul Apărătorii Patriei. Acum este în construcție, dar lucrările continuă, iar inginerul de pe șantier mi-a confirmat: va fi gata la timp! Noi investim timp și bani în proiectele de care Bucureștiul are nevoie. Știm ce trebuie făcut pentru acest oraș și exact asta facem”, a transmis Daniel Băluță pe pagina sa de Facebook.</p>
</blockquote>

<p>El a mai spus că Pasajul Apărătorii Patriei este unul dintre proiectele de infrastructură foarte importante pentru traficul din sudul Bucureștiului.</p>

<blockquote>
  <p>„Lucrările la Pasajul Apărătorii Patriei sunt conform planului. Sperăm că în cursul anului 2026, el să fie dat în folosință”, a adăugat primarul.</p>
</blockquote>

<p>Pasajul de la Apărătorii Patriei va avea o lungime de 860 de metri, două benzi pe sens, și va trece peste Șoseaua Berceni, dinspre Turnu Măgurele spre strada Sergent Ion Iriceanu.</p>

<p>Lucrările costă aproximativ 87 de milioane de lei, iar constructorul este un grup de companii: Concelex, Omega Star Systems, Alpenside, Luxten și PAB România.</p>

<p>Daniel Băluță a spus în luna septembrie că, cel mai probabil, la sfârșitul anului viitor Pasajul Apărătorii Patriei va fi dat în folosință.</p>

<blockquote>
  <p>„Pasajul de la Apărătorii Patriei este unul important, iar împreună cu pasajul Europa Unită și cu cel de peste Șoseaua Olteniței, va închide un inel rutier și va face legătura cu o nouă linie de tramvai de la Șoseaua Giurgiului până la Pipera. Stațiile de tramvai de pe pasaj vor fi legate cu stația de metrou Apărătorii Patriei cu lift și scări rulante. Am început cu exproprierile, am continuat cu mutarea utilităților, iar până acum, la construcție s-au folosit peste 70 de tone de armătură și 600 de tone de beton. Cel mai târziu la finalul anului 2026 vom putea circula pe noul Pasaj Apărătorii Patriei”, a spus Daniel Băluță atunci.</p>
</blockquote>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>