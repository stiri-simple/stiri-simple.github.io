<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Orban despre pensiile magistraților: „E jenant. Dacă nu înțeleg, se poate revizui Constituția”</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Orban despre pensiile magistraților: „E jenant. Dacă nu înțeleg, se poate revizui Constituția”</h1>
        <div class="meta">
            16 November 2025, 00:11
        </div>
        <div class="content">
            <p>Ludovic Orban, consilier prezidențial, a declarat sâmbătă că guvernul trebuie să adopte urgent legea pensiilor speciale, chiar prin angajarea răspunderii, dacă discuțiile cu magistrații nu dau rezultate.</p>

<p>Ludovic Orban FOTO: FB</p>

<p>„Guvernul trebuie să adopte legea în forma finală. La discuțiile de la președinte, marți, toți au fost de acord. Dar acum se încearcă să se discute cu magistrații, cu Înalta Curte de Casație și Justiție, în speranța că aceștia nu vor ataca legea la Curtea Constituțională. Părerea exprimată de reprezentanții magistraților este complet nerezonabilă, nu poate fi acceptată”, a spus Orban la emisiunea „Zona Zero” de la Antena 3.</p>

<p>Consilierul prezidențial a subliniat că poziția magistraților este inacceptabilă.</p>

<p>„E jenant. Sincer vă spun. Magistrații sunt cei care trebuie să facă dreptate, magistrații sunt cei care trebuie să respecte cuvântul și spiritul Constituției și al legilor. Magistrații trebuie să înțeleagă că fac parte dintr-o putere judecătorească, una dintre cele trei puteri ale statului, și trebuie să țină cont de opinia publică, de societate. Nu există niciun fel de argument logic”, a mai spus Orban.</p>

<p>Ca soluție pentru viitor, Ludovic Orban a propus revizuirea Constituției pentru a introduce un singur sistem de calcul al pensiilor, bazat pe contribuție.</p>

<p>„Și dacă ei nu înțeleg aceste lucruri, până la urmă se poate face apel la cetățeni, se poate face o revizuire a Constituției pentru a include un principiu care este conform cu cuvântul și spiritul Constituției, și anume: toate pensiile să se calculeze doar proporțional cu banii plătiți de fiecare angajat cât a lucrat. Și în felul acesta se face ordine, definitiv. Niciun judecător al Curții Constituționale nu va mai putea spune că o lege care desființează pensiile speciale este neconstituțională”, a precizat Orban.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>