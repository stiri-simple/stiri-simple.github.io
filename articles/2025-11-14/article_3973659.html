<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Planurile lui Daniel Băluță pentru un aeroport în sudul Capitalei</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Planurile lui Daniel Băluță pentru un aeroport în sudul Capitalei</h1>
        <div class="meta">
            14 November 2025, 18:14
        </div>
        <div class="content">
            <p>Construcția unui aeroport în sudul Capitalei este o prioritate pentru Daniel Băluță. Candidatul PSD la Primăria Generală a spus că proiectul este deja în faza de prefezabilitate și poate să devină mai mare decât Aeroportul Internațional "Henri Coandă" din Otopeni.</p>

<p>FOTO: Primaria Sectorului 4</p>

<p>Daniel Băluță susține că Aeroportul București-Sud este foarte necesar pentru Capitală și pentru dezvoltarea regiunii. "Împreună cu Consiliul Județean Giurgiu, după ce am făcut studiul de oportunitate și studiul de prefezabilitate, căutăm un investitor cu care să facem un aeroport în parteneriat public-privat", a declarat primarul.</p>

<p>El afirmă că proiectul este gândit în trei faze de dezvoltare, în funcție de creșterea numărului de pasageri: "Pe măsură ce numărul de pasageri crește, în aceeași măsură se dezvoltă și aeroportul, devenind mai mare. Poate deveni mai mare decât Otopeniul!"</p>

<p>Potrivit lui Băluță, viitorul aeroport va avea trei părți – pasageri, cargo și militară – și nu va servi doar Capitala, ci și sudul României și o parte a Bulgariei.</p>

<p>"El nu se adresează numai Bucureștiului, ci și zonei de sud a României, incluzând și o parte din zona Plevna, Bulgaria", a precizat candidatul PSD la Primăria Capitalei. Locul ales este comuna Adunații-Copăceni, la 24 de kilometri de București.</p>

<p>Primarul Sectorului 4 afirmă că proiectul ar reduce diferența de dezvoltare dintre nord și sud, creând locuri de muncă și investiții.</p>

<p>"De ce este necesar acest aeroport? V-am spus încă de la început că orașul acesta are o diferență de dezvoltare. Este o modalitate prin care zona de sud se poate dezvolta foarte mult", a spus Băluță, subliniind beneficiile macroeconomice ale investiției. "Gândiți-vă la locurile de muncă bine plătite pe care le poate crea, la dezvoltarea mare."</p>

<p>El consideră că proiectul ar ajuta și la echilibrarea urbană: "Prin construcția unui astfel de aeroport orașul se echilibrează. Era conceptul de city in city, orașul de 15 minute, un oraș în care găsești orice facilite la mai puțin de 15 minute. Pentru partea asta de sud, lipsa investițiilor s-a văzut."</p>

<p>Băluță a spus că ideea construirii unui aeroport în sudul Capitalei există încă din anii '70. "Am văzut în documentația de la Ministerul Transporturilor că încă din 1973 oamenii se gândeau la această oportunitate", a spus primarul. Acesta susține că proiectul a devenit acum o necesitate: "Este normal ca acest oraș să se dezvolte. Suntem prea mulți oameni pentru o suprafață atât de mică."</p>

<p>În final, candidatul PSD afirmă că diferența sa majoră față de alți candidați este viziunea pe termen lung: "Cred că viziunea mă face diferit de ceilalți candidați. Nu mă uit doar la țevile sau la cablurile pe care trebuie să le schimbăm. Ele reprezintă niște probleme urgente, dar când vorbim despre București și bucureșteni și despre România, în general, trebuie să avem o perspectivă de dezvoltare și o viziune pe termen mediu și lung.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>