<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Economistul șef al BNR: România trebuie să fie independentă în energie și alimente. De ce pensiile nu trebuie să crească mai repede decât salariile</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Economistul șef al BNR: România trebuie să fie independentă în energie și alimente. De ce pensiile nu trebuie să crească mai repede decât salariile</h1>
        <div class="meta">
            07 November 2025, 18:13
        </div>
        <div class="content">
            <p>Valentin Lazea, economist șef la Banca Națională a României, a spus că România trebuie să îndeplinească anumite condiții pentru a se apropia de țările dezvoltate din Uniunea Europeană. Salariile și pensiile trebuie să fie corelate cu productivitatea, iar economia trebuie integrată în lanțurile de producție europene.</p>

<p>„Există câteva condiții pentru a relua procesul de convergență. În primul rând, salariile să nu crească mai repede decât productivitatea, în fiecare an, pe termen lung. În al doilea rând, pensiile să nu crească mai repede decât salariile. În al treilea rând, integrarea mai bună a economiei în lanțurile de producție europene. Și, nu în ultimul rând, asigurarea autosuficienței și chiar a unui surplus în energie și produse alimentare. Un stat trebuie să aibă acest minim de existență, energie și alimente, pentru a-și satisface nevoile interne și pentru a putea exporta”, a explicat Lazea vineri, 7 noiembrie, la summit-ul Dezvoltare inteligentă.</p>

<p>În opinia economistului, procesul de convergență a fost încetinit de neglijarea echilibrelor macroeconomice. „Dacă vorbim despre cauzele încetinirii, acestea se găsesc în faptul că, până acum, convergența s-a făcut prin ignorarea completă a echilibrelor macroeconomice. Deficitul bugetar, deficitul de cont curent și inflația au fost indicatori care n-au interesat pe aproape nimeni dintre decidenți. Ca urmare, România este pe ultimul loc în Uniunea Europeană la acești trei indicatori. Nu poți spera să continui să convergi când ai aceste probleme mari”, a spus economistul BNR.</p>

<p>Printre alte probleme identificate de Lazea se numără dominația politicului asupra fiscalității și credința că Banca Centrală poate corecta orice dezechilibre create de politicile fiscale. „Este dominația politicului asupra fiscalului. De prea puține ori în guverne se aude vocea ministrului de Finanțe. În orice țară dezvoltată, ministrul de Finanțe este cel care are drept de veto în Guvern. La noi, ministrul de Finanțe, de obicei, este omul care preia cererile și încearcă să le facă pe toate. Nu este al doilea ca putere după prim-ministru, cum ar trebui să fie. Așadar, avem o problemă instituțională gravă”, a explicat Lazea.</p>

<p>De asemenea, există obiceiul de a supra-contracta uneori cu 200% sau 300%, lucru care se întâmplă nu numai pentru fondurile europene, ci și în bugetul României. „Filosofia care predomină este: <lasă să prind și eu acolo o bucățică&gt; și nu contează dacă proiectul se va desfășura pe 5 ani, pe 10 ani sau pe 50 de ani. Acesta este un defect de gândire care are cauze structurale și la care va trebui renunțat. Poate că a fost nevoie de această criză pentru ca un guvern hotărât și un prim-ministru hotărât să facă reformă și să pună ordine în toate aceste obiceiuri negative”, a concluzionat Lazea.</p>

<p>Summitul, organizat de Confederația Patronală Concordia, a adus împreună lideri din mediul de afaceri, academic și politic. Ei au dezbătut cum poate România să treacă de la o economie bazată pe costuri competitive la una bazată pe inovare și valoare adăugată. Invitați de onoare au fost președintele României, Nicușor Dan, și președintele BusinessEurope, Fredrik Persson.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>