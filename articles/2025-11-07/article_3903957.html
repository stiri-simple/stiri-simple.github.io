<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Roberta Metsola vorbește română în Parlamentul din Chișinău: Moldova este în Europa</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Roberta Metsola vorbește română în Parlamentul din Chișinău: Moldova este în Europa</h1>
        <div class="meta">
            07 November 2025, 12:13
        </div>
        <div class="content">
            <p>Președinta Parlamentului European, Roberta Metsola, a participat vineri la ședința Parlamentului din Chișinău. Ea a rostit un discurs în limba română și a repetat că locul Republicii Moldova este în Europa.</p>

<p>Roberta Metsola a susținut din nou un discurs în Parlamentul de la Chișinău. FOTO: Facebook</p>

<p>"În primul meu an ca președinte al Parlamentului European, am venit în această sală și am spus că locul Republicii Moldova este în Europa. Astăzi, este o onoare să revin aici, în noul meu mandat, nu doar pentru a repeta acest mesaj, ci pentru a-l reînnoi", a spus Roberta Metsola, vorbind în limba română.</p>

<p>Ședința Parlamentului a început cu imnul, după care președintele Parlamentului, Igor Grosu, a spus că acum trei ani, Roberta Metsola a ținut un discurs în Parlamentul Moldovei.</p>

<p>"Bine ați revenit în Parlamentul Republicii Moldova, dragă Roberta Metsola. Bine ai venit într-o Moldovă europeană. Noi, într-un timp destul de scurt, într-o perioadă complicată pentru Europa, am rezistat, ba mai mult am reușit să devenim un exemplu de rezistență: avem un Parlament cu o majoritate pro-europeană, președinta Maia Sandu a fost realeasă de cetățeni. Moldovenii au votat pentru UE la referendumul din 2024. Am rezistat unui atac hibrid fără precedent din partea Rusiei și a grupurilor criminale. Am reușit pentru că nu suntem singuri, pentru că avem prieteni", a adăugat Igor Grosu.</p>

<p>La rândul ei, Roberta Metsola a spus că Uniunea Europeană este cu Republica Moldova pe drumul său european. Țara a făcut progrese remarcabile, văzute și în raportul de extindere al UE, publicat recent.</p>

<p>"Vom fi cu voi pe acest drum de integrare europeană. Progresul este deja remarcabil, iar raportul de extindere publicat recent confirmă acest lucru. Ați încheiat procesul de verificare, ați aprobat planuri cruciale și acum sunteți pe cale să începeți negocierile până la sfârșitul anului. În ciuda amenințărilor și încercărilor de destabilizare, Moldova avansează decisiv spre aderare. Cu conducerea puternică a președintelui și cu angajamentul guvernului, sunteți generația care poate aduce Moldova acasă — în Uniunea Europeană. Extinderea rămâne cel mai puternic instrument al UE, mai ales acum. Uniunea Europeană are nevoie de Moldova la fel de mult cum Moldova are nevoie de Uniunea Europeană. Și nu este doar părerea mea, ci și a cetățenilor din toată Uniunea. Avem sprijin masiv pentru începerea negocierilor. Trebuie să ne asigurăm că veți putea trece acest prag", a spus oficialul european.</p>

<p>De asemenea, președinta Parlamentului European, Roberta Metsola, a anunțat deschiderea Biroului Parlamentului European la Chișinău.</p>

<p>Tot la Chișinău, Roberta Metsola se va întâlni cu președintele Parlamentului, Igor Grosu, cu președinta Moldovei, Maia Sandu, și cu prim-ministrul Alexandru Munteanu.</p>

<p>De asemenea, Roberta Metsola va participa la un eveniment pentru tineri, organizat la liceul „Spiru Haret” din capitala țării vecine.</p>

<p>Roberta Metsola a mai făcut mai multe vizite în Republica Moldova în ultimii patru ani, două dintre ele în 2023.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>