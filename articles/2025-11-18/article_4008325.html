<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>România are șansa unui rol important în energie. Șeful AIE: „Folosiți Neptun Deep. Vor veni vești bune”</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>România are șansa unui rol important în energie. Șeful AIE: „Folosiți Neptun Deep. Vor veni vești bune”</h1>
        <div class="meta">
            18 November 2025, 18:13
        </div>
        <div class="content">
            <p>Directorul Agenției Internaționale a Energiei (AIE), Fatih Birol, a declarat marți că a discutat cu reprezentanții mai multor instituții despre cum România se poate integra pe piața internațională de energie. El a precizat că în perioada următoare ar putea fi anunțate „vești bune” despre o apropiere instituțională între AIE și România. „România trebuie să valorifice la maximum Neptun Deep”, a spus șeful AIE după întâlnirea cu premierul Ilie Bolojan.</p>

<p>„Am avut întâlniri cu președintele țării, cu prim-ministrul și ministrul Energiei. Am discutat oportunitățile. Ce am discutat a fost cum România se poate apropia mai mult de piața internațională de energie. În curând sper că vom putea să împărtășim niște vești bune legate de AIE și România, pentru că va fi mai apropiată pe plan instituțional. Aceasta ar fi vestea cea bună pentru astăzi”, a transmis Fatih Birol la Delphi Economic Forum.</p>

<p>Când l-au întrebat despre provocările din perioada următoare, acesta a precizat că securitatea energetică ocupă locul I între problemele guvernelor.</p>

<p>Directorul AIE a mai afirmat că definiția securității energetice se schimbă. „În trecut ne refeream la petrol și gaze și în continuare există probleme, dar pe lângă riscurile tradiționale vin cele noi, precum securitatea electricității”, a subliniat Birol.</p>

<p>În opinia sa, „intrăm în epoca electricității” pentru că economiile sunt din ce în ce mai mult electrificate, la fel ca sectorul transporturilor și casele oamenilor.</p>

<p>Referitor la energia nucleară, reprezentantul AIE a avertizat că Europa a făcut „o greșeală monumentală” când a întors spatele acestui tip de energie. Cu toate acestea, România a fost evidențiată ca fiind una dintre puținele țări care nu au luat decizii de reducere a capacităților sale de energie nucleară.</p>

<p>Despre gazele naturale, Fatih Birol a afirmat că începând cu anul 2026 vor fi volume uriașe pe piață din SUA, Canada, Australia sau Qatar. Această creștere semnificativă a ofertei va duce la scăderea prețurilor și la creșterea competitivității.</p>

<p>„Este foarte important să remarcăm că România trebuie să valorifice la maximum Neptun Deep. Producția trebuie utilizată pentru a genera electricitate sau pentru a exporta, dar oricum analizele arată că producția din Neptun Deep va oferi economiei românești încă 2 miliarde de euro pe an valoare adăugată”, a mai spus directorul AIE, Fatih Birol.</p>

<p>Acesta a fost prezent marți la prima ediție a Delphi Economic Forum, desfășurată pentru prima dată la București. Delphi Economic Forum este una dintre cele mai influente platforme europene pentru dialog strategic și cooperare regională. Evenimentul a adus împreună lideri din politică, economie, academic și societate civilă, într-un moment în care Europa Centrală și de Sud-Est au un rol tot mai important în agenda europeană privind securitatea, sustenabilitatea și competitivitatea.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>