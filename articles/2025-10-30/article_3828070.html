<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Ciucu: „Mă aștept la un acord secret PSD-AUR”. Grindeanu: „El amestecă politica cu administrația”</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Ciucu: „Mă aștept la un acord secret PSD-AUR”. Grindeanu: „El amestecă politica cu administrația”</h1>
        <div class="meta">
            30 October 2025, 12:12
        </div>
        <div class="content">
            <p>Sorin Grindeanu a comentat joi, la o conferință de presă, o acuzație făcută de candidatul PNL la Primăria Capitalei. Ciprian Ciucu a spus că se așteaptă la un acord secret între PSD și AUR. Liderul PSD spune că Ciucu amestecă politica cu administrația.</p>

<p>„Am văzut tot felul de teorii ale conspirației în ultimele 24 de ore. Ciucu este în campanie electorală și face declarații de toate felurile. Dar nu voi spune în fiecare zi că PSD nu face nicio alianță cu AUR. Ieri am spus, și alaltăieri la fel. PSD are un protocol semnat și noi îl respectăm.</p>

<p>Pentru București avem cel mai bun candidat și aici nu este vorba de politică. La București este nevoie de administrație. Eu nu aș amesteca planurile. Ceea ce încearcă să facă acum Ciucu este să amestece politicul cu administrația. Eu cred că bucureștenii au nevoie acum de un om care a demonstrat că a făcut treabă bună, așa cum a făcut Daniel Băluță la sectorul 4. Acest om este pregătit, știe să facă administrație și nu face politică”, a spus Sorin Grindeanu.</p>

<p>Ciprian Ciucu, primarul Sectorului 6 și candidatul PNL la Primăria Capitalei, a spus miercuri seară, la Digi24, că se așteaptă la un „acord secret PSD-AUR”.</p>

<p>„Mă aștept la un acord secret între AUR și PSD. S-a mai întâmplat, nu ar fi ceva nou. Sunt unii oameni care nu învață nimic din greșelile lor. Pe sub masă au început unele discuții.</p>

<p>Nu am dovezi, dar am informații care vin de la diferiți oameni, și mă aștept la acest lucru. Discuțiile există, fiecare încearcă să fie mai puternic decât celălalt. Vor fi mișcări, dar, în final, vor merge în favoarea PSD. Așa a fost și în trecut”, a adăugat primarul de la Sectorul 6.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>