<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Sighișoara, orașul lui Vlad Țepeș, devine capitala Halloweenului în acest weekend</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Sighișoara, orașul lui Vlad Țepeș, devine capitala Halloweenului în acest weekend</h1>
        <div class="meta">
            30 October 2025, 18:11
        </div>
        <div class="content">
            <p>Cetatea medievală se transformă într-un loc al legendelor și al magiei, la prima ediție a festivalului „Halloween în Cetate”. Va fi un spectacol unic de video mapping pe unele dintre cele mai frumoase clădiri istorice din Europa. Accesul este liber | 31 octombrie – 2 noiembrie 2025</p>

<p>Cetatea medievală a Sighișoarei se pregătește să devină, timp de trei zile, centrul magiei și al misterului. Prima ediție a Festivalului „Halloween în Cetate” transformă, între 31 octombrie și 2 noiembrie 2025, unul dintre cele mai frumoase orașe din lume într-un tărâm al legendelor, luminilor și personajelor fantastice.</p>

<p>Organizat de Asociația Antreprenorilor Locali din Sighișoara, cu sprijinul Primăriei municipiului, festivalul aduce pentru prima dată în cetate proiecții video-mapping unice pe clădirile istorice. De asemenea, vor fi parade de personaje fantastice, spectacole de magie și acrobație, dar și o zonă specială pentru copii, cu activități gratuite și interactive.</p>

<p>Un weekend plin de culoare, muzică și magie</p>

<p>Străzile înguste ale cetății vor fi pline de lumini, umbre și proiecții vizuale spectaculoase. Fațadele clădirilor istorice vor prinde viață prin jocuri de lumini și imagini inspirate din legendele Transilvaniei.</p>

<p>Atmosfera va fi animată de parade tematice, momente artistice, acrobați, magicieni și animații stradale, transformând complet Sighișoara.</p>

<p>Pentru copii, organizatorii au pregătit „Kids Land” - o zonă dedicată copiilor, cu ateliere creative, tobogane gonflabile, trasee cu obstacole și spectacole tematice, toate cu intrare gratuită.</p>

<p>Povești, legende și tururi ghidate gratuite</p>

<p>Vizitatorii vor putea descoperi comorile ascunse ale cetății în tururi ghidate gratuite. Acestea includ locuri importante precum Turnul cu Ceas, Casa Vlad Dracul și Scara Acoperită.</p>

<p>Ghizii locali vor spune povești despre cavaleri, alchimiști și spirite medievale, aducând la viață legendele vechi ale Sighișoarei.</p>

<p>Concerte și Balul Vampirilor</p>

<p>Seara, distracția continuă pe scena principală din cetate:</p>

<ul>
<li>Vineri și sâmbătă: concerte și dans cu White Mahala și Cooperativa 9</li>
<li>Duminică: Direcția 5 închide festivalul cu un concert special sub cerul plin de lumini</li>
</ul>

<p>Cei care vor o experiență mai intensă sunt invitați la Balul Vampirilor, organizat la clubul Vintage. Acolo DJ-i și petreceri tematice vor ține spiritul Halloweenului treaz până în zori.</p>

<p>„Ne-am dorit să oferim un spectacol care să transforme fiecare colț al cetății într-o poveste vie - și suntem convinși că vizitatorii vor pleca de aici cu amintiri care vor dăinui. Acest festival nu este doar despre Halloween, ci despre spiritul Sighișoarei. Este felul nostru de a celebra tradiția, oamenii locului și frumusețea acestei cetăți. Halloween în Cetate aduce împreună localnici și turiști, artă și istorie, într-un eveniment care ne reamintește cât de vie și fascinantă este moștenirea Transilvaniei.”, a declarat Dmitrii Todiriță, președintele Asociației Antreprenorilor Locali din Sighișoara.</p>

<p>Intrare liberă pentru toți</p>

<p>Toate activitățile - de la concerte și spectacole la tururi ghidate și zona pentru copii - sunt cu acces liber. Așadar, fie că veniți pentru muzică, pentru povești, pentru luminile care dansează pe zidurile medievale sau pentru atmosfera de basm a orașului lui Vlad Țepeș, Sighișoara vă așteaptă la un weekend de neuitat în inima Transilvaniei.</p>

<p>Perioada: 31 octombrie – 2 noiembrie 2025</p>

<p>Locația: Cetatea Sighișoarei</p>

<p>Acces: Gratuit pentru toate activitățile</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>