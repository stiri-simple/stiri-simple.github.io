<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Rogobete spune că "simte rușine" după 10 ani de la tragedia Colectiv. Ce anunță despre noile centre pentru arși</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Rogobete spune că "simte rușine" după 10 ani de la tragedia Colectiv. Ce anunță despre noile centre pentru arși</h1>
        <div class="meta">
            30 October 2025, 12:12
        </div>
        <div class="content">
            <p>„După 10 ani de așteptare și rușine, am început să construim ceea ce trebuia făcut demult”, spune ministrul Sănătății, Alexandru Rogobete. El vorbește la împlinirea a zece ani de la tragedia din clubul Colectiv.</p>

<p>România are în construcție trei centre pentru arși, spune ministrul.</p>

<p>„Au trecut 10 ani. Zece ani de durere, de rușine, de neputință. Zece ani de când sistemul medical din România a fost zguduit. De ce până acum 7 ani nu au fost începute centrele pentru arși? Nu știu... și uneori nici nu mai pot înțelege. Ce știu sigur este că în 2022 le-am început, împreună cu echipa de la Ministerul Sănătății. Le coordonez de 3 ani – atunci ca secretar de stat, acum ca ministru. Și nu este despre mine. Este despre o echipă întreagă și despre toți cei care au crezut că se poate și în România”, a scris Rogobete pe Facebook.</p>

<p>Ministrul Sănătății a adăugat:</p>

<p>„Simt rușine uneori. O rușine grea, pentru nepăsare și lene. Simt durere când văd cum unii au privit în altă parte ani la rând, în timp ce medicii și asistentele își sacrificau zilele și nopțile în spitale, ținând sistemul pe umeri. Medici, asistente, brancardieri – cei care și-au făcut datoria cu inima, chiar și atunci când statul părea că i-a uitat. Lor le datorez respectul meu și al întregii țări. Ei au ținut vie speranța în sistemul de sănătate românesc”.</p>

<p>Potrivit ministrului, astăzi România are în construcție trei centre pentru arși, „iar cel de la Timișoara se va finaliza chiar anul acesta”.</p>

<p>„După 10 ani de așteptare și rușine, am început să construim ceea ce trebuia făcut demult. Dumnezeu să-i odihnească pe cei care au plecat prea devreme. Le promit că nu am uitat și că România va putea trata oamenii cu arsuri grave în centre moderne, construite cu grijă și demnitate. Și da... se poate! Pentru că atunci când credem, când muncim și când iubim oamenii, România vindecă!”.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>