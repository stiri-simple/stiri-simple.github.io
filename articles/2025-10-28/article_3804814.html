<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Sorin Grindeanu vorbește despre tensiunile cu Ilie Bolojan</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Sorin Grindeanu vorbește despre tensiunile cu Ilie Bolojan</h1>
        <div class="meta">
            28 October 2025, 00:12
        </div>
        <div class="content">
            <p>Președintele interimar al PSD, Sorin Grindeanu, a declarat luni că nu există nicio rivalitate între el și prim-ministrul Ilie Bolojan. El a adăugat că nimeni "nu se așteaptă să fim frați" în coaliția de guvernare.</p>

<p>Sorin Grindeanu FOTO Mediafax / Alexandru Dobre</p>

<p>"Eu mă întâlnesc mâine la coaliție, am vorbit cu el ieri, am vorbit și astăzi. Eu nu concurez cu prim-ministrul Bolojan. Nu avem niciun fel de cursă comună, de alergat împreună. Nicio concurență cu Ilie Bolojan", a spus președintele interimar al PSD, Sorin Grindeanu, la Antena 1, despre relația sa cu prim-ministrul Ilie Bolojan.</p>

<p>El a explicat că, pentru că luptele electorale între PSD și PNL sau între PSD și USR au fost puternice, "nimeni nu se așteaptă să fim frați".</p>

<p>"Nimeni nu se așteaptă să facem o mare Horă a Unirii sau să aplaudăm cu toții ca în Coreea de Nord. Eu cred că oamenii așteaptă de la noi, de la PSD să venim cu politici publice, să susținem punctul nostru de vedere, să încercăm să-l argumentăm foarte bine, să fie acceptat în coaliție și să mergem mai departe. Despre asta este vorba", a mai spus președintele interimar al PSD.</p>

<p>Grindeanu a spus de asemenea că trebuie să depășim acest moment și trebuie să vorbim mai mult despre oameni și despre politici publice.</p>

<p>"Circul, orgoliile, cine este cel mai puternic, aceste lucruri dau satisfacție pentru moment. Dar eu nu cred că sunt potrivite, dacă vrei să faci lucruri bune pentru oameni și să ai și rezultate. Insist pe aceste lucruri, pentru că din punctul nostru de vedere al PSD-ului nu poți separa oamenii de rezultate. Și amândouă, într-un stat european modern, trebuie să meargă împreună, nu separat. Nu trebuie să vorbim doar de rezultate și să uităm de oameni. Pentru că tu faci politici publice ca să ajute oamenii. Nu ca să arate bine contabilicește, pe hârtie. Trebuie să guvernezi cu sufletul, cu inima către oameni, și pentru oameni", a subliniat Grindeanu.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>