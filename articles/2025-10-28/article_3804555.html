<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Kelemen Hunor recunoaște dispute în coaliția de guvernare</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Kelemen Hunor recunoaște dispute în coaliția de guvernare</h1>
        <div class="meta">
            28 October 2025, 00:12
        </div>
        <div class="content">
            <p>Președintele UDMR, Kelemen Hunor, a declarat luni că în coaliția de guvernare au existat dispute încă de la început și crede că tensiunile vor continua și după congresul PSD.</p>

<p>Kelemen Hunor FOTO Inquam / Simion Tataru</p>

<p>„Există aceste dispute, este dinamica coaliției de la bun început. PSD se pregătește de alegeri, deși nu există un competitor pentru Sorin Grindeanu”, a declarat, luni seară, la Digi 24, Kelemen Hunor.</p>

<p>Liderul UDMR consideră că există și o altă explicație pentru reacțiile din ultima perioadă: „Eu am și o altă explicație, sigur, nu va plăcea nici PSD, nici PNL. S-au obișnuit când au guvernat împreună că PNL accepta tot ce spunea PSD. Nicu și Marcel au avut altă relație. Probabil este greu să te obișnuiești că este alt premier de la PNL, care este mai puțin flexibil”.</p>

<p>Kelemen Hunor a spus că „nu există disciplină” în coaliție și unele proiecte sunt greu de trecut în Parlament.</p>

<p>„Fără disciplină, este greu să mergi înainte. De două luni și jumătate, pe două proiecte, coaliția se ceartă și nu am făcut progres”, a mai transmis Kelemen Hunor.</p>

<p>El a mai afirmat că, într-o coaliție „unde sunt cinci la masă” – PSD, PNL, USR, UDMR și minoritățile – „nu poți să aștepți să fie toată lumea de acord cu fiecare enunț”.</p>

<p>„Dar eu cred că suntem oameni maturi și vom trece peste aceste tensiuni din coaliție după 7 noiembrie”, a mai declarat Kelemen Hunor.</p>

<p>PSD își alege noua conducere în 7 noiembrie, multe dintre declarațiile lui Sorin Grindeanu din ultima perioadă fiind din cauza campaniei electorale interne.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>