<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>SUA speră să finalizeze acordul cu China pentru mineralele rare până la sfârșitul lunii</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>SUA speră să finalizeze acordul cu China pentru mineralele rare până la sfârșitul lunii</h1>
        <div class="meta">
            17 November 2025, 06:11
        </div>
        <div class="content">
            <p>Scott Bessent, secretarul american al Trezoreriei, și-a exprimat duminică „speranța” ca acordul dintre SUA și China despre exporturile de minerale rare să fie oficial în aproximativ zece zile.</p>

<p>„Încă nu am finalizat acordul”, dar „sperăm să facem acest lucru până la Ziua Recunoștinței", adică pe 27 noiembrie, a declarat secretarul american pentru Fox News.</p>

<p>Scott Bessent s-a arătat „încrezător” că „China își va respecta angajamentele”. Dacă nu, a subliniat el, Washingtonul are „numeroase pârghii” pentru a riposta.</p>

<p>Președintele american Donald Trump și omologul său chinez, Xi Jinping, s-au întâlnit la sfârșitul lui octombrie pentru a atenua conflictul comercial dintre cele mai mari două economii ale lumii.</p>

<p>După această întâlnire, Beijingul a fost de acord să suspende, pentru un an, restricțiile suplimentare impuse cu câteva săptămâni mai devreme asupra exporturilor de pământuri rare. Aceste metale sunt cruciale pentru sectorul tehnologic global.</p>

<p>Aceste elemente sunt extrase în multe țări, inclusiv în Statele Unite, dar China deține un cvasi-monopol asupra procesării lor pentru a le face utilizabile în industrie.</p>

<p>Acordul chino-american „prevede” că pământurile rare „vor circula liber așa cum făceau înainte de 4 aprilie”. Este vorba de data la care Beijingul a introdus mai multe restricții la export ca răspuns la taxele vamale americane.</p>

<p>Potrivit acordului anunțat la sfârșitul lui octombrie, guvernul SUA va reduce de la 57% la 47% taxele vamale impuse produselor chinezești care intră pe piața americană.</p>

<p>Totodată, China s-a angajat să cumpere 12 milioane de tone de soia americană până la sfârșitul anului și 25 de milioane de tone anual după aceea.</p>

<p>Beijingul, care renunțase la soia produsă în Statele Unite ca represalii la războiul comercial lansat de Washington, i-a transformat pe fermierii americani în „pioni” ai politicilor sale, a acuzat Bessent. Dar „credem că am remediat acest lucru”, a adăugat el.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>