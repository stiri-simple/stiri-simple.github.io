<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Avertisment important de la un primar: În 2026, taxele și impozitele vor crește cu 75,25%</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Avertisment important de la un primar: În 2026, taxele și impozitele vor crește cu 75,25%</h1>
        <div class="meta">
            17 November 2025, 18:12
        </div>
        <div class="content">
            <p>Primarul PSD din Buzău, Constantin Toma, a declarat luni, 17 noiembrie, că propunerea guvernului Bolojan pentru taxele locale pe anul viitor include o creștere de 75%, plus 5,25% pentru inflația din anul trecut.</p>

<p>Constantin Toma/FOTO: Facebook</p>

<p>El a explicat la Digi24 că premierul Ilie Bolojan le-a vorbit la Adunarea Generală a Asociației Municipiilor din România despre trei grupe de măsuri: pentru fiscalitate, pentru administrație și pentru investiții.</p>

<p>"Pe partea de investiții, dacă vrei să continui cu programul «Anghel Saligny», va trebui să ai o contribuție de 20%, ceea ce este interesant. Anul 2026 se anunță foarte prost și abia din 2027 poate să se vadă o mică lumină la capătul tunelului. Dar anul viitor va fi un an foarte dificil", a comentat Toma.</p>

<p>"Deci creșterea taxelor și impozitelor va fi de 75,25%. Dar o problemă pentru noi, și bineînțeles că nu suntem de acord, este că toți acești bani practic vor merge la Guvern pentru acoperirea deficitului. Rămân la noi, dar nu ni se va mai da întreaga cotă din acel 63%. Este acel impozit pe cotă din impozitul pe venit. Din acest motiv trebuie să fim foarte atenți la cheltuielile cu personalul, care sunt cele mai mari în orice primărie din România", a adăugat el.</p>

<p>"Săptămâna viitoare va fi angajarea răspunderii pentru acest pachet pe administrație, care vrea reducerea cu 10% a banilor pentru salarii. Această reducere o poți face în două moduri: fie dai afară oameni, fie reduci salariile sau alte cheltuieli de personal. Alte cheltuieli de personal este dificil de spus", a mai spus Constantin Toma.</p>

<p>Luni, Ilie Bolojan a anunțat că este foarte posibil ca săptămâna viitoare să înceapă procedurile de angajare a răspunderii pentru pachetul despre administrația locală și cea centrală.</p>

<p>"După o perioadă prea lungă, cred eu, totuși am ajuns la un acord, de principiu, pentru acest pachet important, care înseamnă nu doar reduceri de cheltuieli în administrație, ci și mai multă putere pentru administrație să-și facă treaba și este foarte posibil ca săptămâna viitoare, cred eu, să începem procedurile de angajare a răspunderii pentru acest pachet despre administrația locală și cea centrală.</p>

<p>Nu o să vorbesc despre administrația centrală, pentru că nu vă interesează în mod direct (..) dar pentru cele două administrații, propunerea care este în acest proiect de lege este o reducere a cheltuielilor cu 10%", a spus premierul în fața primarilor de municipii, potrivit News.ro.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>