<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Consultări despre noul Guvern al Moldovei. Care partide refuză să voteze pentru candidatul la premier</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Consultări despre noul Guvern al Moldovei. Care partide refuză să voteze pentru candidatul la premier</h1>
        <div class="meta">
            29 October 2025, 18:11
        </div>
        <div class="content">
            <p>Candidatul desemnat pentru funcția de premier, Alexandru Munteanu, a avut miercuri consultări cu partidele parlamentare. Unele dintre ele, precum Partidul Nostru, au cerut să se amâne votul pentru Guvernul Munteanu cu cel puțin o săptămână.</p>

<p>Alexandru Munteanu a avut consultări cu partidele parlamentare. FOTO: Facebook.com</p>

<p>Consultările au început cu reprezentanții Partidului Politic Democrația Acasă (PPDA). Liderul acestui partid, Vasile Costiuc, a cerut amânarea votului.</p>

<p>„Recomandarea noastră pentru majoritatea parlamentară și pentru doamna președintă: să nu se grăbească, să permită presei să vadă profilurile viitorilor miniștri, să primească toate avizele pentru toți candidații. Nu ne atacă extratereștrii. Să așteptăm o săptămână ca societatea să înțeleagă cine va conduce ministerele”, a spus președintele PPDA, Vasile Costiuc.</p>

<p>Următorul a fost Partidul Nostru. Reprezentanții acestui partid consideră că votul pentru noul Guvern nu trebuie să aibă loc în această săptămână.</p>

<p>„Fracțiunea Partidului Nostru a venit cu două cereri: mai întâi, să se formeze un grup de lucru din toate partidele și experți, pentru a face un program național comun pentru țară. De asemenea, vom propune amânarea ședinței în care se cere votul de încredere pentru Guvernul Munteanu”, a afirmat liderul Partidului Nostru, Renato Usatîi.</p>

<p>Mai mult, Renato Usatîi l-a îndemnat pe Alexandru Munteanu să nu se lase păcălit de anumiți oameni.</p>

<p>Partidul Nostru a fost urmat de Blocul Alternativa. Membrii acestui partid, printre care și primarul Chișinăului, Ion Ceban, au spus că își vor da votul pentru Alexandru Munteanu doar dacă în programul de guvernare vor fi incluse propunerile formațiunii și dacă miniștrii nu vor fi dependenți de putere.</p>

<p>„Este timp să se gândească până vineri (31 octombrie). Sper că măcar o parte din aceste recomandări vor fi luate în considerare și vor apărea în programul de guvernare”, a precizat Ion Ceban.</p>

<p>Reprezentanții partidelor proruse, Partidul Comuniștilor (PCRM) și Partidul Socialiștilor (PSRM), au spus că nu vor susține votarea Guvernului Munteanu. Liderul PCRM, Vladimir Voronin, a spus că a venit la discuții doar din curiozitate față de candidat.</p>

<p>„Noi nu trebuie cu ochii legați”, a subliniat comunistul Vladimir Voronin.</p>

<p>Membrii Partidului Acțiune și Solidaritate (PAS), partidul de la putere, au declarat că discuțiile cu Alexandru Munteanu au fost „foarte bune”, dar lungi.</p>

<p>Întrebat despre cererea opoziției de a amâna votul sau de a refuza votul, liderul PAS, Igor Grosu, a răspuns: „este decizia pe care nu vreau să o comentez, este decizia politică a fracțiunilor, au tot dreptul”.</p>

<p>Totodată, Igor Grosu a spus că data pentru votul Guvernului rămâne neschimbată, fiind programată pentru vineri.</p>

<p>La final, Alexandru Munteanu a precizat că a prezentat viziunea și prioritățile Guvernului său. El a spus ce intenționează să facă pentru prosperitatea, pacea și dezvoltarea Republicii Moldova pe drumul european.</p>

<p>În opinia lui, consultările au fost „constructive”.</p>

<p>Vineri, 31 octombrie, Alexandru Munteanu își va prezenta echipa și programul de guvernare. El va cere și votul de încredere în Parlamentul moldovean.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>