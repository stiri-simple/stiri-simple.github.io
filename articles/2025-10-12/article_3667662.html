<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Premierul Bolojan la Ziua Orașului Oradea: „Lașitatea, hoția și deciziile greșite sunt dușmanii noștri”</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Premierul Bolojan la Ziua Orașului Oradea: „Lașitatea, hoția și deciziile greșite sunt dușmanii noștri”</h1>
        <div class="meta">
            12 October 2025, 17:11
        </div>
        <div class="content">
            <p>Premierul Ilie Bolojan a participat duminică, 12 octombrie, la sărbătorile pentru Ziua Orașului Oradea. Aici, el a transmis un mesaj despre responsabilitate, unitate și onestitate în guvernare.</p>

<p>Premierul a declarat că va acționa doar în interesul României. FOTO: Facebook/Ilie Bolojan</p>

<p>În fața mulțimii din Piața Unirii din Oradea, Bolojan a spus că România nu poate progresa dacă nu înfruntă „dușmanii interni”: lașitatea, hoția, incompetența și lipsa de respect pentru cetățeni.</p>

<p>„Astăzi, pe lângă respectarea eroilor și a oamenilor care au făcut istorie, este și o zi de gândire. Trebuie să ne gândim că, dacă totul ar fi fost bine în trecut, probabil am fi fost într-un loc mai bun. Dar, pe lângă ce au hotărât alții pentru noi și relele care au venit, trebuie să recunoaștem că și noi ne-am făcut rău uneori. Că uneori lașitatea ne-a făcut rău. Uneori deciziile greșite ne-au făcut rău. Hoția ne-a făcut rău. Aceștia sunt dușmanii noștri, nu alții”, a declarat premierul.</p>

<p>Bolojan a subliniat că nu se teme de lucrurile care nu depind de guvern, ci de cele care pot fi controlate, dar nu se fac:</p>

<p>„Pe mine nu mă îngrijorează ceea ce nu depinde de noi. Pe mine mă îngrijorează ceea ce depinde de noi și uneori nu facem. Mă îngrijorează lipsa de responsabilitate, mă îngrijorează tolerarea incompetenței și uneori lipsa de respect față de români. Și când vom înțelege asta, că astăzi nu ni se mai cere să luăm decizii care ne riscă viețile, ni se cere doar să ne respectăm și fiecare să-și facă datoria pentru comunități și pentru țară.”</p>

<p>Premierul a afirmat că, indiferent cât va sta la putere – „o zi sau o lună” – va acționa doar în interesul României:</p>

<p>„Dragii mei, cât voi sta în această funcție – o zi, o lună - trebuie să știți că voi face tot ce este posibil pentru țara noastră și pentru orașul nostru. Nu poate fi bine în Oradea, sau la Constanța, sau la Iași, sau la Sighetul Marmației, sau la Turnul Severin, dacă nu este bine în țară, în general. Așa cum economiștii știu că nota unui oraș nu poate fi mai mare decât nota țării, ca să ne ridicăm orașele, trebuie să ne ridicăm țara.”</p>

<p>El a adăugat că își dorește ca, la finalul mandatului, să se poată uita în ochii oamenilor știind că a făcut ce trebuia, chiar dacă nu va plăcea tuturor:</p>

<p>„Când trec prin Oradea sau prin județul Bihor, știu că nu o să mă laude toți, dar măcar să mă pot uita în ochii oamenilor că am făcut ceea ce trebuia, nu ceea ce arăta bine.”</p>

<p>„Am fost onorat să particip astăzi la Ziua orașului Oradea. Dacă am ajuns prim-ministru, este în primul rând datorită Oradiei și oamenilor ei. Vă mulțumesc pentru încredere și pentru tot ce ați făcut în acești ani”, a scris șeful Guvernului pe Facebook, duminică seară.</p>

<p>Bolojan a subliniat că sărbătoarea de astăzi marchează două momente istorice importante — sfârșitul Primului Război Mondial, care a dus la Marea Unire, și sfârșitul celui de-al Doilea Război Mondial, când Oradea a revenit României. Premierul a adus un omagiu liderilor și eroilor români care au contribuit la crearea și apărarea statului român.</p>

<p>„Ne amintim cu recunoștință de Aurel Lazăr, Iuliu Maniu și de episcopii care și-au făcut datoria. În 1944, armata noastră a luptat eroic dincolo de Prut și Nistru, până în Munții Tatra. Mulți nu s-au mai întors. Le datorăm recunoștință veșnică. Glorie eroilor neamului nostru!”, a transmis acesta.</p>

<p>Totodată, premierul a repetat ideea de responsabilitate și integritate, subliniind că România are nevoie de seriozitate și implicare de la fiecare cetățean.</p>

<p>„Nu mă îngrijorează ce nu depinde de noi, ci ceea ce depinde și nu facem: lipsa de responsabilitate, tolerarea incompetenței, lipsa de respect față de români. Nu ni se mai cere să ne riscăm viața, ci să ne facem datoria acolo unde suntem”, a spus Bolojan.</p>

<p>La sfârșit, Bolojan a lăudat transformarea orașului Oradea și a promis sprijin pentru continuarea dezvoltării.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>