<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0, user-scalable=yes">
    <title>Mirabela Grădinaru, cu lacrimi la Ziua Prematurității: „Dumnezeu lucrează prin oameni”</title>
    <link rel="stylesheet" href="../article-styles.css">
</head>
<body>
    <button onclick="history.back()" class="back-button">← Înapoi la știri</button>
    
    <div class="article-container">
        <h1>Mirabela Grădinaru, cu lacrimi la Ziua Prematurității: „Dumnezeu lucrează prin oameni”</h1>
        <div class="meta">
            15 November 2025, 12:11
        </div>
        <div class="content">
            <p>Mirabela Grădinaru, partenera președintelui Nicușor Dan, a participat vineri la un eveniment pentru Ziua Mondială a Prematurității. Ea a vorbit deschis despre experiența celor două nașteri premature și despre sprijinul primit de la personalul medical și de la alte mame în aceeași situație.</p>

<p>Mirabela Grădinaru a avut două nașteri premature.</p>

<p>„Nicio mamă care naște prematur nu este pregătită. Acum, privind în urmă, după mulți ani, eu sunt recunoscătoare pentru cele două nașteri premature. Sunt recunoscătoare pentru toți oamenii pe care i-am cunoscut în această călătorie și mi s-a arătat încă o dată că Dumnezeu lucrează prin oameni”, a spus Mirabela Grădinaru, la evenimentul de la Spitalul Universitar de Urgență București.</p>

<p>Ea a arătat rolul important pe care l-au avut medicii, asistentele și terapeuții în evoluția celor doi copii ai săi, născuți înainte de termen.</p>

<p>„Pentru noi, Dumnezeu a lucrat prin medici, care au vegheat copiii mei zi și noapte, prin asistente care au fost atente la fiecare detaliu, prin terapeuți care au pus suflet pentru fiecare exercițiu, fiecare mișcare pe care le-au făcut cu cei doi copii și, nu în ultimul rând, vouă, mamelor de copii prematuri, pentru că, mie cel puțin, mi-ați fost un mare sprijin. Cunoscând poveștile fiecărei mame, am prins curaj că va fi bine și pentru noi”, a mai spus partenera președintelui.</p>

<p>Mirabela Grădinaru a dat și un mesaj de unitate pentru părinții de copii prematuri:</p>

<p>„Astăzi suntem aici nu doar să vorbim despre prematuritate, ci să arătăm că, atunci când suntem uniți, putem să transformăm frica în putere și lacrimile în zâmbete, la final, pentru că copiii noștri ne amintesc zi de zi că viața este cel mai mare dar pe care îl primim și de care trebuie să avem grijă și pentru care trebuie să fim recunoscători zi de zi.”</p>

<p>Președintele Nicușor Dan, în vârstă de 55 de ani, are o relație de aproape 20 de ani cu Mirabela Grădinaru. Cei doi au împreună doi copii, Aheea și Antim, ambii născuți prematur.</p>

<p>În campania electorală, cuplul a povestit cum a ales numele copiilor: Aheea, rezultat al unei liste lungi de variante, iar Antim inspirat din calendarul ortodox, fiind și botezat chiar în ziua Sfântului Antim Ivireanul.</p>

<p>Ziua Mondială a Prematurității este marcată anual pe 17 noiembrie. În România, din 2020, Legea 189 face și Ziua Națională a Copilului Prematur, sărbătorită în aceeași zi.</p>

        </div>
    </div>

    <button onclick="history.back()" class="back-button-bottom">← Înapoi la știri</button>

    <script>
        // Preserve portal URL from referrer if available
        if (document.referrer) {
            const referrerUrl = new URL(document.referrer);
            const portalUrl = referrerUrl.searchParams.get('portal');
            if (portalUrl) {
                sessionStorage.setItem('stirisimple_portal_url', portalUrl);
            }
        }
    </script>
</body>
</html>